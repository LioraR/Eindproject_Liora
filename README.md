•	Opdracht: eindproject voorstel

•	Naam: Liora Rosenberg

•	Link data voter turnout: https://www.idea.int/data-tools/data/voter-turnout
•	Link data political systems: (zie politicalsystems.xlsx)


• External components: d3-tip, SQLite, pandas, matplotlib.pyplot

• Similar related visualizations: https://jaspernaberman.github.io/Programming-Project/Scripts/HTML/visualizations.html (bij dit eindproject is er ook een visualisatie van de wereldkaart gemaakt en is het mogelijk om op verschillende landen te klikken)



De onderzoeksvraag luidt: “In hoeverre is er een verschil tussen het politieke systeem en het opkomstpercentage?”
Sinds 1980 is er een afname in het opkomstpercentage van de stemgerechtigde populatie. Wetenschappelijk onderzoek heeft zich de afgelopen jaren vooral bezig gehouden met de reden hiervoor. Er is echter relatief weinig onderzoek gedaan met betrekking tot het verschil in landen. De onderzoeken die zich bezig houden met de reden van de verminderde opkomstpercentages doen dat vaak zonder visualisatie van data terwijl dat mogelijk tot meer inzicht zou leiden. Vandaar mijn voorstel om de relatie tussen het politieke systeem en het opkomstpercentage op verschillende wijze te visualiseren. Ik stel onder andere voor om het opkomstpercentage van verschillende europese landen met een vergelijkbaar of juist verschillend politiek systeem naast elkaar te tonen. De doelgroep is dan ook mensen met interesse in de politiek.

Op basis van politieke systemen kunnen er verschillende onderscheiden worden gemaakt waaronder mate van zelfbestuur, de wetgevende macht, de vorm van de regering en een republiek ten opzichte van een monarchie. Het eerste verschil heeft te maken met de mate van zelfbestuur en dit is opgedeeld in drie groepen: unitair, devolutie en federaal. Kijkend naar de wetgevende macht zien we een verschil tussen de eenkamerige en tweekamerige stelsels. Wel moet men in gedachten houden dat kleinere staten over het algemeen een eenkamerig stelsel hebben en mogelijk is er een verband tussen de grote van een staat en het opkomstpercentage. Daarnaast kennen we het verschil in parlementaire en semi-presidentiele stelsels in Europa. Het laatste verschil heeft te maken met een constitutionele monarchie ten opzichte van een republiek. Het lijkt verstandig om me te beperken tot twee of drie belangrijke onderscheiden.

Bij de visualisatie wil ik graag een kaart van europa maken die middels verschillende kleuren aangeeft hoe hoog het opkomstpercentage is. Daarvan kan men op een land klikken om vervolgens uit te komen bij een bar chart die de ratio van het opkomstpercentege, het VAP opkomstpercentage en het percentage ongeldige stemmen weergeeft. Bij VAP opkomstpercentage wordt gekeken naar het aantal mensen die oud genoeg zijn om te mogen stemmen terwijl bij het opkomstpercentage gekeken wordt naar wie zich hebben geregistreerd als stemmers. Als er in landen een groot verschil zit in beide opkomstpercentages dan is er dus een grote drempel om jezelf te laten registreren. Daarnaast zal er een pie chart worden gemaakt waar het percentage van het opkomstpercentage zichtbaar is. Daarbij wordt een dropdown menu gemaakt waar de verschillende politieke systemen worden weergegeven. Hierdoor kunnen we zien of er een groot verschil zitten in het opkomstpercentage tussen de verschillende politieke systemen.

<img src="https://user-images.githubusercontent.com/44025069/50769129-40483300-1283-11e9-85d7-1e3c132d1a7a.png" alt="drawing" width="400"/>
<img src="https://user-images.githubusercontent.com/44025069/50771558-43dfb800-128b-11e9-982c-6b675e294527.png" alt="drawing" width="400"/>
<img src="https://user-images.githubusercontent.com/44025069/50770985-78eb0b00-1289-11e9-8b11-9e19fd0bc1e0.png" alt="drawing" width="400"/>

Voor dit onderzoek moeten er nog verschillende aspecten verbeterd worden. De onderzoeksvraag kan nog aangescherpt worden door niet naar alle verschillende soorten politieke systemen te kijken. Verder moeten politieke systemen scherp gedefinieerd worden. Daarnaast zijn er meerdere aspecten die het opkomstpercentage beinvloeden en daarom mee moeten worden genomen in dit onderzoek. Landen waar stemmen verplicht is worden niet meegenomen aangezien deze landen het gemiddelde dusdanig beinvloeden dat ze outliers vormen. In gedachten moet worden gehouden dat er tussen landen verschillen in regelgeving, bevolkingsopbouw, de grote van een staat en andere sociaal economische aspecten bestaan die van invloed zijn op het stemgedrag. Bij dat laatste kan men denken aan grote afstanden tot een stembureau of een lage participatie van sociaal zwakkeren etc.
